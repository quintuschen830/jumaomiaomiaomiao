---
layout: post
title: 永清摭錄·卷十八
date: 2020-07-13
Author: 橘
categories: 
tags: [鲜花着锦]
comments: true
---

一些辑佚。

<!-- more -->

<br>

<br>

<br>



**陣前相對：**李都尉在洛下，與崔丞相定友善。玉門之謀，都尉多豫之。嘗會戾太子陣前，叱曰：「我太子也，賊等爾敢！」都尉笑曰：「卿固太子，然我賊也。」遂縛之。帝在長安，聞而銜。後丞相坐事伏誅，帝以故殺都尉。

**容貌能惑人：**章平王既長，風神秀徹，北窗吹笙輒有王喬想，人有上書言反者，肅帝以是不聽。及洛下事起，則歎息痛恨：「不意容貌惑人！」

**許將軍：**及肅帝崩，帝遣使玉門，願戾太子顧憐社稷，至長安被服。戾太子性優柔，中帳見使，意頗躊躇。是時許將軍在帳下，太子目視者三，將軍杯盞示之者亦有三，終無所為。將軍因避席而起，厲聲告曰：「此殿下家事，何干許某！」戾太子愧怍，遂起兵玉門。

**西陵春：**鄭元祚好飲酒，自仿古法釀造，即今西陵春。何敬亦好酒，每與交惡，散朝輒自飲一壇。後知是鄭公造，怒罷。及左遷蜀中，人多嗜鄭公酒，複飲之。有問其故者，對曰：「醇醪醉人，況山高水遠，奚狗亦不知也。」

**孔府芝蘭：**初，李都尉擢進士，以文學盛於永清。宦遊兩都，凡豪英貴勢之門，無不拂席迎之，以為孔府芝蘭。時崔丞相為章平王太傅，席上聞「君子秋執鉞」句，笑而言曰：「此非文苑中人。」座中譁然，唯都尉聞而拊掌，面有得色。

**因夢進：**薛元貞少貧，好夜行巨篇，脂炬之費倍於尋常，故不用清油。如此七載，終無所得。忽夢絳衣人，玉立高標，面多灰色。擲十數篇於案，意頗慍之，白曰：「今歲子當富貴，敢以清油點燈。」元貞默識，皆時文錦繡。後果及第。請蘇翰林圓之。笑曰：「此郎君案頭芍藥也。」

**玉樹當道：**長寧二年，鄭元祚主省試，了不稱心。一日，滎陽高臥，忽見牧恒卷子言諸藩形狀，大異，自語曰：「此玉樹才! 」思秘書丞何敬事，既而屈起坐：「玉樹當道，不得不除。 」

**碧眼兒：**四年，故西域府都督安越石新失國，上遣六品 京官一人檢校家事，即崔翰林珣。以是與戾太子友善，東闈呼之碧眼兒。**按：** 逮玉門之謀，越石在長安，意殊駭。肅帝承祚，亡跡。

**讖不可盡信：**崔夫人夢金線芍藥生崔定，後夢庭前菖蒲生花，又生崔珣，竟不敢言。

**帝京春晚：**洛中諸人每至十五輒相邀燕飲，李都尉狂狷，往往遲來。時帝年少，性頗簡厲，當筵曰：“與人相期，何以遲遲？”李都尉酣宴半坐，乃怡然而笑，顧視崔丞相，以手指鬢邊海棠，佯言曰：“我醉也！”丞相殊無異色，因答：“洛中春早，小子貪看遲來。”時人以為風流。**按：**十年，崔丞相既誅，將戮玉台，帝迫李都尉入朝陽殿。時朱紫盈座，唯都尉素服徒跣，立於殿上。帝因嘲之曰：“卿故憶洛中之遊否？帝京春晚，而卿複最留遲，何也？”乃知玉台之禍，肇始甚深。